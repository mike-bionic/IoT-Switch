# Akylly öý taslamasy

Akylly öý – bu binanyň içinde bolup geçýän ähli hadysalary  optimallaşdyrmaga we dolandyrmaga mümkinçilik berýän, binany dolandyrmagyň häzirki zaman ulgamydyr. 
“Akylly öýüň” ulgamy elektron enjamlary dolandyrýar we birleşdirýär. Olaryň işini özara sazlaşdyrýar. Şeýle hem olaryň mümkinçiliklerini aňryçäk ulanmaga kömek edýär. Öýden has uzakda wagtymyz hem kompýuteriň ýa-da öýjükli telefonyň kömegi bilen internet arkaly öýdäki enjamlary aralykdan dolandyryp bolýar. 
Öýüň ýagdaýyna, öýdäki ulanylýan suwuň ýa-da elektrik energiýanyň ulanylýan mukdaryna gözegçilik etmek mümkinçiligi bar.
Adatdan daşary ýagdaýlarda bolsa meselem, suw, gaz syzdyrmalarynda “Akylly öý” diňe bir bize duýdurman, eýsem elektrik togunyň, gazyň ýa-da suwuň öýe gelmesini kesýär.

“Akylly öý” ulgamynyň esasy aýratynlyklary şulardan ybaratdyr:
    - Hereket datçiginiň kömegi bilen çyralary ýakmak/öçürmek;
    - Öý eýeleri öýde “bar ýaly” görkezmek(dürli otaglarda çyralary periodiki/tötänleýin ýakmak/öçürmek);
    - Interýeriň ýagtylandyrylyşyny dürli görnüşde taslamak we aralykdan dolandyrmak;
    - Smartfonyň ýa-da planşetiň kömegi bilen ýagtylandyryş ulgamyny/ çyralary aralykdan dolandyrmak;
    - Tebigy ýagtylandyrylyşy awtomatiki dolandyrmak(perdeleri, žalýuzlary otagyň ýagtylandyrylyşyna görä awtomatiki açmak/ýapmak)
    - Otagda ýagtylandyrylyş režimini üýtgetmek(säher, günortan, agşam, gije, okamak, kinoteatr(telewizoryň ýa-da proýektoryň işledilmegi bilen çyralaryň öçmegi, perdeleriň we žalýuzlaryň ýapylmagy) režimleri);
    - Gapylary/penjireleri awtomatiki açmak/ýapmak(gulpyny)(telefonyň, barmak yzynyň üsti bilen);
    - Gapylaryň/penjireleriň ählisiniň ýapykdygy/açykdygy barada duýduryş almak(sms, mms, jaň, ses signaly);
    - Daşky howa şertlerine görä(ýel/ýagyş) penjireleri ýapmak;
    - Gorag ulgamy işledilende ýa-da öçürilende duýduryş almak(sms, mms, jaň, ses signaly);
    - Hereket datçiginden, domofondan signal gelende kameralardan surat ýa-da wideo almak, degişli datçigiň töweregindäki çyralary ýakmak;
    - Internet arkaly wideoýazgylara gözegçilik etmek(öýüň içindäki enjamlara,bolup geçýän hadysalara);
    - Öýdäki suw we gaz syzdyrmalary, tüsse çykmagy, elektrik geçirijileriň näsazlygy barada duýduryş alamak(sms, mms, jaň, ses signaly);
    - Öýdäki sarp edilýän elektrik energiýanyň, gazyň, suwyň mukdary barada maglumat almak;
    - Öýe gelýän elektrik, gaz, suw akymlaryny aralykdan ýapmak.
    ˗Otaglarda temperaturany, çyglylygy arlalykdan sazlap, belli bir derejede saklamak;
    ˗Öý eýeleri öýde ýok mahaly maksimal energiýa tygşytlamak režimi;
    ˗Wentilýatorlary we howa çekijileri awtomatik işletmek/öçürmek(islege görä aralykdan dolandyrmak, öýdäki kömürturşy gazynyň konsentrasiýasyna baglylykda awtomatik);
    ˗Otly meýdançanyň(gazonyň) çyglylyk derejesine baglylykda suwaryjyny awtomatik işletmek we belli bir wagtdan soň öçürmek.
    - Dürli otaglardaky telewizorlary, proýektorlary, ses çykaryjy enjamlary smartfonyň kömegi bilen dolandyrmak(ýakmak/öçürmek/sesini gataltmak/peseltmek);
    ˗Aşhanadaky çyralar ýakylandan soň käbir wagt aralygynda hereket bolmasa, çyralaryň awtomatiki öçmegi;
    ˗Aşhanadaky ähli elektrik enjamlaryny aralykdan dolandyrmak;
    ˗Elektrik ýa-da gaz plita işläp başlan wagty howa çekýän enjamy awtomatik işletmek;
    ˗Suw gyzdyryjynyň işleýşini aralykdan dolandyrmak(meselem,energiýa tygşytlaýjy režimde).